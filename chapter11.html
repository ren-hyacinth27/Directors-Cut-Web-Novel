<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ch. 11 - The Pitch | Director's Cut</title>
    <link href="https://fonts.googleapis.com/css2?family=Lora:ital,wght@0,400;0,600;0,700;1,400&family=Patrick+Hand&family=Inter:wght@300;400;600&family=Courier+Prime:wght@400;700&display=swap" rel="stylesheet">
    <link href="https://cdnjs.cloudflare.com/ajax/libs/font-awesome/6.4.0/css/all.min.css" rel="stylesheet">
    <link rel="stylesheet" href="style.css">
    
    <style>
        .chapter-container { max-width: 800px; margin: 0 auto; padding: 40px 20px; }
        .chapter-header { text-align: center; margin-bottom: 50px; padding-bottom: 30px; border-bottom: 2px dashed #ccc; }
        .chap-num { font-family: 'Patrick Hand', cursive; font-size: 1.5rem; color: var(--sunset-orange); margin-bottom: 5px; display: block; transform: rotate(-2deg); }
        .chap-title { font-size: 2.5rem; color: var(--pencil-black); line-height: 1.1; }
        
        .story-text { font-family: 'Lora', serif; font-size: 1.2rem; line-height: 1.9; color: #222; }
        .story-text p { margin-bottom: 1.5em; }
        
        /* Drop Cap */
        .story-text > p:first-of-type::first-letter {
            font-size: 3.5rem; float: left; line-height: 0.8; margin-right: 10px; color: var(--pencil-blue); font-family: 'Patrick Hand', cursive; font-weight: 700;
        }

        .thought { font-style: italic; color: #555; }
        .sound-effect { font-family: 'Patrick Hand', cursive; font-weight: 700; font-size: 1.1rem; color: var(--sunset-orange); letter-spacing: 1px; }
        
        /* Scene Header Style */
        .scene-header {
            font-family: 'Inter', sans-serif;
            font-weight: 700;
            text-transform: uppercase;
            letter-spacing: 2px;
            font-size: 0.9rem;
            color: var(--pencil-black);
            margin: 40px 0 20px 0;
            padding-bottom: 10px;
            border-bottom: 1px solid #e0e0e0;
        }

        /* Script/Board Style */
        .whiteboard-text {
            font-family: 'Patrick Hand', cursive;
            font-size: 1.5rem;
            color: #333;
            border: 2px solid #333;
            padding: 10px 20px;
            display: inline-block;
            transform: rotate(-1deg);
            margin: 20px 0;
            background: #fff;
            box-shadow: 2px 2px 0px #aaa;
        }

        /* Notebook Insert */
        .notebook-page {
            background: #fdfbf7;
            background-image: linear-gradient(#e8e8e8 1px, transparent 1px);
            background-size: 100% 1.5em;
            padding: 20px;
            border: 1px solid #ccc;
            box-shadow: 0 4px 6px rgba(0,0,0,0.1);
            font-family: 'Patrick Hand', cursive;
            margin: 30px 0;
            position: relative;
        }
        .notebook-page::before {
            content: "";
            position: absolute;
            left: 10px;
            top: 0;
            bottom: 0;
            width: 2px;
            background: #ff5252; /* Red margin line */
        }
        .notebook-title {
            font-weight: bold;
            font-size: 1.3rem;
            text-decoration: underline;
            margin-left: 15px;
            color: var(--pencil-blue);
        }
        .notebook-body {
            margin-left: 15px;
            font-size: 1.1rem;
            line-height: 1.5em;
            color: #555;
        }

        .divider { border: 0; border-bottom: 2px solid #ddd; margin: 40px 0; transform: rotate(1deg); }

        .chapter-nav { display: flex; justify-content: space-between; margin-top: 60px; padding-top: 40px; border-top: 2px dashed #ccc; }
        .nav-btn { text-decoration: none; display: inline-flex; align-items: center; gap: 10px; }
    </style>
</head>
<body>

    <div class="top-strip"></div>

    <nav class="navbar">
        <div class="container nav-container">
            <a href="index.html" class="brand">Director's Cut<span class="dot">.</span></a>
            <button class="mobile-menu-toggle"><i class="fas fa-bars"></i></button>
            <ul class="nav-links">
                <li><a href="index.html">Home</a></li>
                <li><a href="index.html#chapters">Table of Contents</a></li>
            </ul>
        </div>
    </nav>

    <main class="section-paper">
        <div class="container chapter-container">
            <div class="torn-paper-sheet">
                
                <div class="chapter-header">
                    <span class="chap-num">Chapter 11</span>
                    <h1 class="chap-title">The Pitch</h1>
                </div>

                <div class="story-text">
                    <p>May tinatawag na "Post-Event Blues."</p>

                    <p>Ito yung pakiramdam pagkatapos ng isang malaking event—tulad ng kasal, concert, o sa kaso namin, Intramurals.</p>

                    <p>Sa loob ng isang linggo, high na high ka sa adrenaline. Puro sigawan, takbuhan, at "Go Yellow Team!" ang laman ng utak mo. Ang mundo mo ay umiikot sa practice schedule at kung saan kakain pagkatapos. Para kayong sundalo na nasa gera, united by a common goal.</p>

                    <p>Pero pagkatapos ng closing ceremony... katahimikan.</p>

                    <p>Balik sa normal. Balik sa uniform. Balik sa reyalidad na estudyante ka pa rin at kailangan mong ipasa ang Midterms kung ayaw mong ma-kick out.</p>

                    <div class="scene-header">INT. MULTIMEDIA ARTS CLASSROOM - DAY</div>

                    <p>Lunes ng umaga. Ang vibe ng classroom ay parang lamay.</p>

                    <p>Lahat, puyat. Lahat, may hangover sa kasiyahan ng nakaraang linggo.</p>

                    <p>Si Keanu, natutulog sa likod na nakanganga, may tumutulong laway sa desk.</p>

                    <p>Si Cent, nakatulala sa bintana, siguro iniisip pa rin yung buzzer beater na na-miss niya nung finals (talo kami, by the way. Silver lang).</p>

                    <p>Si Lia...</p>

                    <p>Napatingin ako sa kanya. Nasa kabilang row siya. Naka-earphones, nagsusulat sa notebook. Mukhang seryoso. Pero maya-maya, nakita kong bumagsak ang ulo niya.</p>

                    <p><span class="sound-effect">Thud.</span></p>

                    <p>Nagising siya agad, lumingon-lingon kung may nakakita. Nakita niya akong nakatingin.</p>

                    <p>Ngumiti ako at nag-gesture ng "tulog ka na lang."</p>

                    <p>Inirapan niya ako (pero nakangiti) at bumalik sa pagsusulat.</p>

                    <p>Sa Original Timeline, ganitong-ganito rin ang eksena. Boring na Lunes. Magle-lecture lang si Sir Magsanoc tungkol sa History of Cinema. Makakatulog ako. Gigising ako para mag-lunch. Uuwi.</p>

                    <p>Pero nung pumasok si Sir Magsanoc, dala niya ang aura ng isang terror prof na handang manira ng pangarap.</p>

                    <p>Bumukas ang pinto. <span class="sound-effect">BLAG!</span></p>

                    <p>Nagising si Keanu. "Present!" sigaw niya, akala yata attendance na.</p>

                    <p>Nagtawanan ang klase.</p>

                    <p>"Good morning, class," bati ni Sir Magsanoc, nilapag ang makapal na clearbook sa mesa. "Tapos na ang saya. Tapos na ang Intrams. Back to reality."</p>

                    <p>Nag-groan ang buong klase.</p>

                    <p>"And for your reality check," dugtong ni Sir, nagsusulat sa whiteboard gamit ang marker na sobrang baho ng amoy. "Let's talk about your Final Project."</p>

                    <p>Tumahimik ang lahat. Final Project. 50% ng grade. Ang "Great Filter" ng kurso namin.</p>

                    <p>Sinulat ni Sir sa board ang dalawang salita:</p>

                    <div style="text-align: center;">
                        <span class="whiteboard-text">SHORT FILM</span>
                    </div>

                    <p>"Theme is open," paliwanag ni Sir. "Genre is open. Maximum of 15 minutes. Minimum of 10. You will be graded based on Story, Cinematography, Editing, and Acting. Deadline is end of the semester. Group yourselves into 5."</p>

                    <p>Nagkatinginan kami ng barkada. Automatic.</p>

                    <p>Cent. Keanu. Trina. Lia. Ako.</p>

                    <p>Ang "Dream Team." (O sa kaso ng academic group works, ang "Disaster Team").</p>

                    <p>"Sir!" tanong ni Rhudel, isang kaklase namin. "May budget po ba?"</p>

                    <p>"Kayo ang bahala," sagot ni Sir. "Pero tandaan niyo: A big budget cannot save a bad story. But a good story can survive a zero budget."</p>

                    <p>Tumingin sa akin si Sir Magsanoc. Parang tumagos ang tingin niya sa kaluluwa ko.</p>

                    <p>"I expect quality," sabi niya. "Huwag niyong sayangin ang oras ko sa mga cliché na kwento ng gangster na na-in love sa nerd."</p>

                    <p>Napalunok ako.</p>

                    <p>Sa Original Timeline, ang ginawa naming short film ay... horror. Tungkol sa multo sa CR na pumapatay ng mga estudyanteng hindi nagfa-flush.</p>

                    <p>Sobrang baduy. Ketchup ang dugo. Flashlight ng cellphone ang lighting. Si Keanu ang multo (nilagyan lang ng pulbos). Ang title? "Flush or Die."</p>

                    <p>Nakakuha kami ng grade na 78. Pasang-awa.</p>

                    <p>Tinignan ko ang mga ka-grupo ko. Nag-uusap na sila. Mukhang excited.</p>

                    <p>Kailangan kong baguhin 'to. Kung gusto kong maging Director sa future, kailangan kong simulan ngayon.</p>

                    <div class="scene-header">INT. CANTEEN - LUNCH TIME</div>

                    <p>"Zombie Apocalypse!" sigaw ni Cent, sabay hampas sa mesa.</p>

                    <p>Tumalsik ang sabaw ng sinigang ni Trina.</p>

                    <p>"Kadiri ka naman, Cent!" reklamo ni Trina, pinupunasan ang uniform niya.</p>

                    <p>"Sorry, sorry," sabi ni Cent, pero tuloy pa rin sa hype. "Pero seryoso guys, isipin niyo. Action! Tatakbo tayo sa campus! Ako yung bida na may baseball bat, tapos ililigtas ko si Lia sa mga zombies!"</p>

                    <p>Tumingin ako kay Lia. Nakatukod ang baba niya sa kamay niya, mukhang hindi bilib.</p>

                    <p>"Saan tayo kukuha ng zombies?" tanong ni Lia. "Alangan namang mag-hire tayo ng extras?"</p>

                    <p>"Edi yung ibang kaklase natin!" sagot ni Cent. "Sila Keanu!"</p>

                    <p>"Ayoko nga," sabi ni Keanu habang ngumunguya ng fried chicken. "Gusto ko may dialogue ako. Gusto ko Drama. Yung tipong... mamamatay ako sa cancer tapos iiyak kayong lahat."</p>

                    <p>"Ang heavy naman nun," sabi ni Trina. "Tsaka ang mahal ng make-up para magmukhang zombie o may sakit. Wala tayong budget, guys. 500 pesos lang ambag ko."</p>

                    <p>"Edi Romance!" suggest ni Cent. Tumingin siya kay Lia, tapos sa akin. "Love triangle! Ako yung gwapong varsity, tapos si Gio yung... yung best friend na laging sawi."</p>

                    <p>Aray.</p>

                    <p>"Gasgas na 'yan," sabi ko, seryoso. Hinihiwa ko ang porkchop ko nang pino. "Masyadong cliché. Diba sabi ni Sir, bawal cliché?"</p>

                    <p>"E ano gusto mo?" hamon ni Cent. "Documentary na naman?"</p>

                    <p>Tumahimik ang mesa. Hinihintay nila akong sumagot.</p>

                    <p>Ito ang moment.</p>

                    <p>Sa loob ng walong taon, ako ang "Yes Man" ng grupo. Kung anong gusto ni Cent, yun ang nasusunod kasi siya ang maingay, siya ang leader. Ako? Taga-sunod. Taga-edit ng kung anong basurang ma-shoot nila.</p>

                    <p>Pero hindi na ngayon. Director na ako. At ang unang trabaho ng Director ay ang Quality Control.</p>

                    <p>Nilapag ko ang tinidor ko.</p>

                    <p>"Guys," panimula ko. "Real talk. Wala tayong budget para sa Action. Magmumukhang cheap ang zombie kapag pulbos lang ang gamit. At kung Drama naman na pilit... tatawanan lang tayo."</p>

                    <p>"O, edi ikaw na magaling," medyo pikon na sabi ni Cent. "Ikaw na mag-Direct kung marunong ka."</p>

                    <p>"Ako talaga ang didirek," sabi ko. Walang pag-aalinlangan.</p>

                    <p>Natigilan si Cent. Pati si Lia, napaangat ang tingin. Dati kasi, pag sinabihan ako ng ganyan, aatras ako. Sasabihin ko, "Hindi pre, suggestion lang."</p>

                    <p>"Wow," bulong ni Keanu. "Tapang."</p>

                    <p>"Seryoso ako," pagpapatuloy ko. Kinuha ko ang notebook ko at binuksan sa pahina kung saan may mga drawings at notes na ako. (Prepared ako, unlike before).</p>

                    <p>"Ito ang pitch ko," sabi ko.</p>

                    <p>Lahat sila lumapit para tignan ang notebook.</p>

                    <div class="notebook-page">
                        <div class="notebook-title">Project Title: STATIC</div>
                        <div class="notebook-body">
                            Logline: Dalawang tao, na-trap sa elevator. Walang signal. Walang ilaw. Walang ibang makakausap kundi ang isa't isa.<br><br>
                            Characters: Ex-Girlfriend & Ex-Boyfriend (Broken up without closure)<br>
                            Setting: Elevator (Box set-up)<br>
                            Theme: Miscommunication & Isolation
                        </div>
                    </div>

                    <p>"Static?" tanong ni Lia. "Tungkol saan?"</p>

                    <p>"Tungkol sa dalawang tao na na-trap sa elevator," paliwanag ko. "Walang signal. Walang ilaw. Walang ibang makakausap kundi ang isa't isa."</p>

                    <p>Kumunot ang noo ni Cent. "Dalawang tao lang? Sa elevator? Boring naman nun pre. Walang suntukan?"</p>

                    <p>"Cent," tawag ko sa kanya. "Ang budget natin, 2,500 lang. Sa story na 'to, hindi natin kailangan ng locations. Pwede nating i-set up ang 'elevator' gamit ang karton at silver paint sa garahe niyo. Isang location lang. Controlled lighting."</p>

                    <p>Tumingin ako kay Trina (ang ating Producer/Treasurer). Nakita kong nagliwanag ang mata niya nung narinig niya ang 'isang location lang'.</p>

                    <p>"Tipid 'yun," sang-ayon ni Trina. "Less gastos sa pamasahe at pagkain."</p>

                    <p>"Pero paano magiging interesting kung nag-uusap lang sila?" tanong ni Keanu.</p>

                    <p>"Doon papasok ang acting," sagot ko. Tumingin ako kay Lia. "At ang script."</p>

                    <p>"Ang kwento ay tungkol sa miscommunication," sabi ko, nakatingin kay Lia. "Yung babae at lalaki, mag-ex sila. Naghiwalay sila without closure. Ngayon, na-trap sila sa loob ng dalawang oras. Mapipilitan silang pag-usapan lahat ng hindi nila napag-usapan noon."</p>

                    <p>Nakita kong nagbago ang ekspresyon ni Lia. Mula sa pagiging skeptical, naging interesado. Bilang isang taong mahilig sa hugot (fan siya ng spoken poetry, alam ko 'yun), pasok ito sa taste niya.</p>

                    <p>"Dialogue-heavy," dagdag ko. "Parang <em>Before Sunrise</em> pero sa elevator. Walang zombies. Walang pagsabog. Tao lang at emosyon."</p>

                    <p>Katahimikan sa mesa.</p>

                    <p>Si Cent, mukhang hindi pa rin kumbinsido. Gusto niya talagang maging action star.</p>

                    <p>"Ewan ko lang pre," sabi ni Cent, sumandal sa upuan. "Parang antok aabutin ng audience dyan. Mas okay pa rin kung may thrill."</p>

                    <p>"May thrill," sabi ko. "Psychological thrill. Ang thrill ay kung magkaka-balikan ba sila o magpapatayan sa loob."</p>

                    <p>"Ako, gusto ko," biglang sabi ni Trina. "Pasok sa budget. At feeling ko kaya natin i-execute nang maayos."</p>

                    <p>"Ako rin," sabi ni Keanu. "Basta ba may role ako. Pwede akong janitor na bubukas ng pinto sa ending?"</p>

                    <p>"Oo, Keanu. Ikaw ang savior," ngiti ko.</p>

                    <p>Ngayon, 2 votes for Gio, 1 vote for Cent.</p>

                    <p>Ang tie-breaker: Lia.</p>

                    <p>Tumingin kaming lahat kay Lia. Siya ang Muse. Siya ang magiging Lead Actress (kahit anong mangyari, siya naman talaga ang bida). Kung ayaw niya ang script, hindi matutuloy.</p>

                    <p>Kinakabahan ako.</p>

                    <p>"Gio," tawag niya.</p>

                    <p>"Yes?"</p>

                    <p>"Seryoso ka bang ikaw ang magdidirek?" tanong niya.</p>

                    <p>"Oo."</p>

                    <p>"Kaya mong pagalitan si Cent kapag pasaway?"</p>

                    <p>Napatingin ako sa Cent. "Oo. Kahit si Cent pa 'yan."</p>

                    <p>"Kaya mong i-handle ang pressure kapag sira ang ilaw o pangit ang audio?"</p>

                    <p>"Lia," sabi ko, boses na puno ng confidence ng isang beterano. "Walong taon na akong nag-aaral ng—este, matagal ko nang pinag-aaralan 'to. Trust me."</p>

                    <p>Ngumiti si Lia. Isinara niya ang notebook at ibinalik sa akin.</p>

                    <p>"Okay," sabi niya. "I vote for Static."</p>

                    <p><span class="thought">Yes.</span></p>

                    <p>"Pero," dugtong niya, nakataas ang kilay. "Ikaw ang Director. So ikaw ang bahala sa lahat. Kapag pumalpak 'to, ikaw ang sisisihin namin."</p>

                    <p>"Deal," sabi ko.</p>

                    <p>"Teka, teka," singit ni Cent. "So hindi ako bida?"</p>

                    <p>"Ikaw ang bida, Cent," sabi ko. "Ikaw yung ex-boyfriend."</p>

                    <p>Lumiwanag ang mukha ni Cent. "Ah, okay! Akala ko extra lang ako. Sige, game na 'yan! Basta gwapo ako sa shot ha?"</p>

                    <p>Napailing na lang ako. Typical Cent. Basta nasa spotlight, masaya na.</p>

                    <p>"Okay team," sabi ko, taking charge. Wala nang hiya-hiya. "Meeting trip tayo sa Bolinao sa Sabado. Trina, gawa ka ng budget breakdown. Keanu, maghanap ka ng malalaking karton. Cent, mag-practice ka ng 'sad boy' acting. Lia..."</p>

                    <p>Tumingin ako kay Lia.</p>

                    <p>"...pag-usapan natin ang script mamaya. Kailangan ko ng input mo sa dialogue ng babae."</p>

                    <p>Tumango si Lia. "Sige, Direk."</p>

                    <p><strong>Direk.</strong></p>

                    <p>Unang beses niyang tinawag ako niyan. Sa future, libu-libong beses ko nang narinig 'yan sa mga kliyente at staff. Pero galing sa kanya? Iba ang dating.</p>

                    <p>Parang musika.</p>

                    <div class="scene-header">INT. LIBRARY - AFTERNOON</div>

                    <p>Pagkatapos ng klase, tumambay kami ni Lia sa library para pag-usapan ang script. (Ang iba naming kasama ay umuwi na. Si Cent may basketball practice).</p>

                    <p>Tahimik sa library. Amoy lumang papel at floor wax.</p>

                    <p>Naka-pwesto kami sa dulo, sa may Fiction section.</p>

                    <p>"So," panimula ni Lia, habang binabasa ang draft na sinulat ko sa yellow pad. "Ang bigat naman nito."</p>

                    <p>"Bakit?"</p>

                    <p>"Yung dialogue," turo niya. "Hindi naman ako umalis dahil ayaw ko na. Umalis ako dahil parang wala namang pupuntahan 'to." Binasa niya nang malakas.</p>

                    <p>Tumingin siya sa akin. "Hugot mo ba 'to, Gio? May ex ka ba na hindi namin alam?"</p>

                    <p>Napalunok ako.</p>

                    <p>Wala akong ex sa 2018. Pero ang hugot na 'yan... galing 'yan sa future. Galing 'yan sa naramdaman ko nung nakita ko siyang ikinasal sa iba. Ang pakiramdam na wala namang pupuntahan ang paghihintay ko.</p>

                    <p>"Fiction lang 'yan," palusot ko. "Research."</p>

                    <p>"Sus," ngiti niya. "Pero maganda. Masakit. Mas gusto ko 'to kaysa sa Zombie ni Cent na puro Argh! Argh! lang."</p>

                    <p>"Buti naman," sabi ko. "Akala ko pipiliin mo yung Zombie eh."</p>

                    <p>"Bakit naman?"</p>

                    <p>"Kasi... si Cent 'yun," bulong ko, nagkukunwaring nagbabasa ng libro. "Usually, kung anong gusto ni Cent, support ka."</p>

                    <p>Huminto si Lia sa pagbabasa.</p>

                    <p>"Gio," tawag niya.</p>

                    <p>Tumingin ako sa kanya.</p>

                    <p>"Supportive ako kay Cent kasi kaibigan ko siya," sabi niya, seryoso. "Pero hindi ibig sabihin nun, bulag ako."</p>

                    <p>Tinuro niya ang script.</p>

                    <p>"Pinili ko 'to hindi dahil ikaw ang may gawa. Pinili ko 'to kasi ito yung may sense. Ito yung may puso."</p>

                    <p>Tinukod niya ang baba niya sa palad niya at tumitig sa akin.</p>

                    <p>"At tsaka..." dugtong niya.</p>

                    <p>"Ano?"</p>

                    <p>"Gusto kong makita kung paano ka mag-work," sabi niya. "Iba ka kasi kapag seryoso ka eh. Yung kanina sa canteen? Nung nag-take charge ka? First time kong nakita yun."</p>

                    <p>"Pangit ba?" tanong ko, kinakabahan.</p>

                    <p>"Hindi," iling niya. May maliit na ngiti sa labi niya. "Bagay sa'yo. Mas... gwapo ka tignan kapag alam mo yung ginagawa mo."</p>

                    <p><strong>Dug-dug.</strong></p>

                    <p>Bumilis ang tibok ng puso ko.</p>

                    <p>Wait. Did she just say... gwapo?</p>

                    <p>Sa Original Timeline, ang compliment lang na natatanggap ko kay Lia ay "Ang bait mo talaga, Gio" o "Salamat sa tulong, Gio."</p>

                    <p>Never "Gwapo."</p>

                    <p>Namula ang tenga ko. Sigurado ako.</p>

                    <p>"Bolero," sabi ko na lang para matago ang kilig. "Magbasa ka na nga lang dyan."</p>

                    <p>Tumawa siya nang mahina. "Ay, nahiya si Direk."</p>

                    <p>Binalik niya ang atensyon niya sa script. Pero nakita ko... nakangiti siya habang nagbabasa.</p>

                    <p>Napatingin ako sa kanya.</p>

                    <p>Sa ilalim ng fluorescent lights ng library, habang seryoso siyang nag-aaral ng linya... narealize ko na tama ang desisyon ko.</p>

                    <p>Tama na pinaglaban ko ang vision ko. Tama na hindi ako pumayag sa Zombie movie ni Cent.</p>

                    <p>Dahil sa project na 'to, hindi lang kami magkakatrabaho.</p>

                    <p>Magkakaroon kami ng shared world. Isang mundo na kami ang bumuo. Isang mundo na kaming dalawa lang ang nakakaintindi.</p>

                    <p>"Lia," tawag ko.</p>

                    <p>"Hmm?"</p>

                    <p>"Galingan natin ha," sabi ko. "Gusto kong maging proud ka sa film na 'to."</p>

                    <p>Tumingin siya sa akin. Mata sa mata.</p>

                    <p>"Galingan mo rin, Direk," sabi niya. "Dahil sa'yo nakasalalay ang grade natin. Ikaw ang captain ng barko."</p>

                    <p>Tumango ako.</p>

                    <p>"Copy," sabi ko.</p>

                    <p>Sa labas ng library, padilim na. Pero sa loob, maliwanag ang lahat.</p>

                    <p>May Project na kami. May Title na kami. May Director at Lead Actress na.</p>

                    <p>Ang kulang na lang... ay ang Happy Ending.</p>

                    <p>At sisiguraduhin kong sa cut na 'to, makukuha namin 'yun.</p>
                </div>

                <div class="chapter-nav">
                    <a href="chapter10.html" class="btn-sketch secondary nav-btn">
                        &larr; Previous
                    </a>
                    <a href="chapter12.html" class="btn-sketch primary nav-btn disabled">
                        Next Chapter &rarr;
                    </a>
                </div>

            </div>
        </div>
    </main>

    <footer>
        <div class="container">
            <p class="handwritten-note">&copy; 2026 Director's Cut.</p>
        </div>
    </footer>

    <script>
        document.querySelector('.mobile-menu-toggle').addEventListener('click', () => {
            document.querySelector('.nav-links').classList.toggle('active');
        });
    </script>
</body>
</html>

