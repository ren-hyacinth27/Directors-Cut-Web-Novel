<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ch. 12 - Location Scouting | Director's Cut</title>
    <link href="https://fonts.googleapis.com/css2?family=Lora:ital,wght@0,400;0,600;0,700;1,400&family=Patrick+Hand&family=Inter:wght@300;400;600&family=Courier+Prime:wght@400;700&display=swap" rel="stylesheet">
    <link href="https://cdnjs.cloudflare.com/ajax/libs/font-awesome/6.4.0/css/all.min.css" rel="stylesheet">
    <link rel="stylesheet" href="style.css">
    
    <style>
        .chapter-container { max-width: 800px; margin: 0 auto; padding: 40px 20px; }
        .chapter-header { text-align: center; margin-bottom: 50px; padding-bottom: 30px; border-bottom: 2px dashed #ccc; }
        .chap-num { font-family: 'Patrick Hand', cursive; font-size: 1.5rem; color: var(--sunset-orange); margin-bottom: 5px; display: block; transform: rotate(-2deg); }
        .chap-title { font-size: 2.2rem; color: var(--pencil-black); line-height: 1.1; }
        
        .story-text { font-family: 'Lora', serif; font-size: 1.2rem; line-height: 1.9; color: #222; }
        .story-text p { margin-bottom: 1.5em; }
        
        /* Drop Cap */
        .story-text > p:first-of-type::first-letter {
            font-size: 3.5rem; float: left; line-height: 0.8; margin-right: 10px; color: var(--pencil-blue); font-family: 'Patrick Hand', cursive; font-weight: 700;
        }

        .thought { font-style: italic; color: #555; }
        .sound-effect { font-family: 'Patrick Hand', cursive; font-weight: 700; font-size: 1.1rem; color: var(--sunset-orange); letter-spacing: 1px; }
        
        /* Scene Header Style */
        .scene-header {
            font-family: 'Inter', sans-serif;
            font-weight: 700;
            text-transform: uppercase;
            letter-spacing: 2px;
            font-size: 0.9rem;
            color: var(--pencil-black);
            margin: 40px 0 20px 0;
            padding-bottom: 10px;
            border-bottom: 1px solid #e0e0e0;
        }

        /* Seating Chart Box */
        .seating-chart {
            background: #f0f4c3;
            padding: 20px;
            border-radius: 10px;
            font-family: 'Patrick Hand', cursive;
            margin: 30px 0;
            border: 2px dashed #afb42b;
            position: relative;
        }
        .seating-title {
            font-weight: bold;
            text-decoration: underline;
            margin-bottom: 10px;
            display: block;
            text-align: center;
        }

        /* Notebook Insert */
        .notebook-page {
            background: #fdfbf7;
            background-image: linear-gradient(#e8e8e8 1px, transparent 1px);
            background-size: 100% 1.5em;
            padding: 20px;
            border: 1px solid #ccc;
            box-shadow: 0 4px 6px rgba(0,0,0,0.1);
            font-family: 'Patrick Hand', cursive;
            margin: 30px 0;
            position: relative;
            transform: rotate(1deg);
        }
        .notebook-page::before {
            content: "";
            position: absolute;
            left: 10px;
            top: 0;
            bottom: 0;
            width: 2px;
            background: #ff5252; /* Red margin line */
        }
        .notebook-body {
            margin-left: 15px;
            font-size: 1.1rem;
            line-height: 1.5em;
            color: #555;
        }

        .divider { border: 0; border-bottom: 2px solid #ddd; margin: 40px 0; transform: rotate(1deg); }

        .chapter-nav { display: flex; justify-content: space-between; margin-top: 60px; padding-top: 40px; border-top: 2px dashed #ccc; }
        .nav-btn { text-decoration: none; display: inline-flex; align-items: center; gap: 10px; }
    </style>
</head>
<body>

    <div class="top-strip"></div>

    <nav class="navbar">
        <div class="container nav-container">
            <a href="index.html" class="brand">Director's Cut<span class="dot">.</span></a>
            <button class="mobile-menu-toggle"><i class="fas fa-bars"></i></button>
            <ul class="nav-links">
                <li><a href="index.html">Home</a></li>
                <li><a href="index.html#chapters">Table of Contents</a></li>
            </ul>
        </div>
    </nav>

    <main class="section-paper">
        <div class="container chapter-container">
            <div class="torn-paper-sheet">
                
                <div class="chapter-header">
                    <span class="chap-num">Chapter 12</span>
                    <h1 class="chap-title">Location Scouting</h1>
                </div>

                <div class="story-text">
                    <div class="scene-header">EXT. 7-ELEVEN PARKING LOT - 4:30 AM</div>

                    <p>May dalawang uri ng tao sa mundo tuwing Call Time ng 4:00 AM.</p>

                    <p>Una, ang "The Early Birds." Sila yung nakaligo na, naka-bihis, amoy baby powder, at may hawak na kape. Handa nang sakupin ang mundo.</p>

                    <p>Pangalawa, ang "The Walking Dead." Sila yung naka-tsinelas lang, gulo-gulo ang buhok, may muta pa, at galit sa universe kung bakit kailangang gumising nang ganito kaaga.</p>

                    <p>Ako? Nasa Category 1 ako. (Salamat sa anxiety ng pagiging Director, gising na ako since 3 AM nagdo-double check ng itinerary).</p>

                    <p>Si Lia? Nasa Category 2.</p>

                    <p>"Bakit..." reklamo ni Lia habang bumababa sa tricycle, bitbit ang unan niya. "...bakit ang aga? Pwede namang 8 AM?"</p>

                    <p>Naka-jogging pants siya at hoodie na sobrang laki sa kanya. Nakapikit pa ang isang mata.</p>

                    <p>"Para iwas traffic sa Alaminos," sagot ko, inaabot ang bag niya. "Tsaka para mahabol natin ang Golden Hour sa location. Sayang ang lighting."</p>

                    <p>"Lighting, lighting," bulong niya, padabog na iniabot ang bag. "Kainin mo lighting mo."</p>

                    <p>Napangiti ako. Kahit masungit siya sa umaga, ang cute pa rin tignan. <span class="thought">(Erase. Professional tayo, Gio. Professional.)</span></p>

                    <p>"Morning guys!" sigaw ni Cent mula sa driver's seat ng Innova ng tatay niya. Siya ang designated driver namin. Fresh na fresh, naka-shades pa kahit madilim pa.</p>

                    <p>"Ang ingay mo, Cent," sabi ni Trina, na sumakay na sa likod at natulog agad.</p>

                    <p>"Shotgun!" sigaw ni Keanu, tumakbo papunta sa passenger seat.</p>

                    <p>"Teka, teka," awat ko. "Keanu, sa likod ka. Kailangan ko sa harap para mag-navigate kay Cent. Ako may hawak ng Waze."</p>

                    <p>"Luh? Daya!" reklamo ni Keanu.</p>

                    <p>"Sa likod ka na," sabi ko, binuksan ang pinto ng backseat para sa kanya. "Tabihan mo si Trina para may unan siya."</p>

                    <p>Napilitan si Keanu na sumakay sa likod.</p>

                    <p>So ang seating arrangement:</p>
                    
                    <div class="seating-chart" style="background: #ffccbc; border-color: #ff5722;">
                        <span class="seating-title">Original Timeline Setup</span>
                        Row 1: Cent (Driver), Gio (Navi)<br>
                        Row 2: Lia, Keanu, Trina<br>
                        Likod: Bags at Props
                    </div>

                    <p>Wait. Mali.</p>

                    <p>Sa Original Timeline, ganito ang pwesto namin. At sa buong byahe, tulog silang lahat sa likod habang kami lang ni Cent ang naguusap. Boring. Walang interaction kay Lia.</p>

                    <p>Kailangan kong baguhin ang blocking.</p>

                    <p>"Wait lang," sabi ko. "Masyadong masikip sa gitna kung tatlo kayo. Lia, payat ka naman, dito ka na lang sa harap. Ako na lang sa gitna."</p>

                    <p>"Ha?" nagising si Lia nang konti. "Seryoso? Ayoko sa gitna sa likod, nahihilo ako."</p>

                    <p>"Kaya nga sa harap ka," sabi ko. "Shotgun seat. Pinaka-comfy. Para makatulog ka nang maayos."</p>

                    <p>Tumingin siya sa passenger seat. Tumingin sa akin. Mukhang na-tempt siya sa offer ng leg room.</p>

                    <p>"Sige na nga," sabi niya. "Basta wag mong i-jujudge playlist ko ha? Ako magiging DJ."</p>

                    <p>"Deal," sabi ko.</p>

                    <p>Nagpalit kami.</p>

                    <div class="seating-chart">
                        <span class="seating-title">New Arrangement</span>
                        Row 1: Cent (Driver), Lia (DJ/Passenger Princess)<br>
                        Row 2: Gio (Middle), Keanu (Left), Trina (Right)
                    </div>

                    <p>Pumwesto ako sa gitna, sa likod mismo ni Lia at Cent.</p>

                    <p>Strategically, mukhang talo ako kasi pinagtabi ko sila. Pero tactically? Panalo ako.</p>

                    <p>Kasi nasa gitna ako. Rinig ko usapan nila. At kapag lumingon si Lia para makipag-usap sa likod... ako ang una niyang makikita.</p>

                    <p>"Game na?" sigaw ni Cent.</p>

                    <p>"Game!"</p>

                    <p>Umandar ang sasakyan. Papuntang Bolinao.</p>

                    <div class="scene-header">INT. CAR - ON THE ROAD - 6:00 AM</div>

                    <p>Dalawang oras na kaming nasa byahe.</p>

                    <p>Tulog na si Keanu at Trina sa tabi ko. (Si Keanu, nakanganga na naman at humihilik nang mahina).</p>

                    <p>Si Lia, gising na gising na dahil sa kape na binili namin sa 7-Eleven. Hawak niya ang AUX cord.</p>

                    <p>"Okay," sabi ni Lia. "Oras na para sa culture."</p>

                    <p>Pinindot niya ang play sa phone niya.</p>

                    <p>Tumugtog ang intro ng <em>Halaga</em> ng Parokya ni Edgar.</p>

                    <p>"Yown!" sigaw ni Cent, humampas sa manibela. "Rakrakan na!"</p>

                    <p>Sumabay si Cent sa kanta. "Umiiyak ka na namaaaaaan!"</p>

                    <p>Kumanta rin si Lia. "Langya talaga, wala ka bang ibang alam!"</p>

                    <p>Ang ingay nila. Parang concert sa loob ng kotse.</p>

                    <p>Sa Original Timeline, nasa harap ako, tahimik lang. Feeling OP (Out of Place). Iniisip ko, <span class="thought">"Bagay talaga sila. Parehas silang maingay. Parehas silang extrovert."</span></p>

                    <p>Pero ngayon, nakaupo ako sa likod nila. Nakikita ko sila.</p>

                    <p>At nakikita ko na... hindi naman sila naglalandian. Nagba-bardagulan lang sila.</p>

                    <p>"Lia, sintunado ka!" asar ni Cent.</p>

                    <p>"Che! Mas sintunado ka! Nung nag-karaoke nga tayo, binato ka ng tsinelas ng kapitbahay!" balik ni Lia.</p>

                    <p>Tumawa ako mula sa likod. "Legit 'yun. Ako yung taga-pulot ng tsinelas."</p>

                    <p>Lumingon si Lia sa akin, tumatawa. "Diba? Saksi si Gio! Napaka-pangit ng boses mo, Cent!"</p>

                    <p>"Grabe kayo sa akin," iling ni Cent. "Gio, kampihan mo naman ako!"</p>

                    <p>"Sorry pre," sabi ko, sumandal sa upuan. "Facts only. Director ako, kailangan honest."</p>

                    <p>Nag-apir kami ni Lia. <span class="sound-effect">Slap.</span></p>

                    <p>Ang gaan.</p>

                    <p>Dati, selos na selos ako sa mga ganitong moment. Pero ngayon, na-realize ko na ang ingay ay hindi laging ibig sabihin ay chemistry. Minsan, ingay lang talaga 'yun. Friendship.</p>

                    <p>"Next song!" sabi ni Lia.</p>

                    <p>Tumugtog ang <em>Tadhana</em> ng Up Dharma Down.</p>

                    <p>Biglang kumalma ang vibe.</p>

                    <p><em>"Sa hindi inaasahang... pagtatagpo ng mga mundo..."</em></p>

                    <p>Tumahimik si Cent. Nag-focus sa pagda-drive.</p>

                    <p>Sumandal si Lia sa bintana. Pinapanood ang mga palayan ng Tarlac na nadadaanan namin.</p>

                    <p>Sumilip ako sa pagitan ng upuan nila.</p>

                    <p>"Lia," tawag ko nang mahina.</p>

                    <p>Lumingon siya. "Hmm?"</p>

                    <p>"Gutom ka na?" tanong ko.</p>

                    <p>"Medyo," bulong niya. "May pagkain ba dyan?"</p>

                    <p>Binuksan ko ang bag ko. Kinuha ko ang isang pack ng Hello Panda (Strawberry, favorite niya) at isang Chuckie.</p>

                    <p>Iniabot ko sa kanya.</p>

                    <p>Nanlaki ang mata niya. "Hala! Penge!"</p>

                    <p>Kinuha niya agad. Binuksan at kumain.</p>

                    <p>"Gio," sabi niya habang ngumunguya. "Ikaw na talaga ang favorite person ko today."</p>

                    <p>"Today lang?" joke ko.</p>

                    <p>"Depende kung may baon ka pa mamaya," ngisi niya.</p>

                    <p>Inalok niya si Cent ng Hello Panda. "O, driver, kain."</p>

                    <p>"Salamat," sabi ni Cent, kumain ng isa.</p>

                    <p>Inalok niya ako. "Gio, gusto mo?"</p>

                    <p>Dati, tatanggi ako. <span class="thought">"Sayo na lang."</span></p>

                    <p>Pero ngayon, dumukwang ako nang konti at kumuha ng isa mula sa pack na hawak niya.</p>

                    <p>"Parang 'di sakin nanggaling ah!" sabi ko.</p>

                    <p>Habang kumakain kami sa byahe, habang tumutugtog ang Tadhana, na-realize ko ang advantage ng pwesto ko.</p>

                    <p>Nasa likod ako. Ako ang nagbabantay. Ako ang nag-aabot ng pagkain. Ako ang support system.</p>

                    <p>Si Cent ang nagdadrive, oo. Siya ang may control sa manibela. Pero ako ang may hawak ng supply.</p>

                    <p>At sa gyera (at sa love), mas importante ang supply lines.</p>

                    <div class="scene-header">EXT. BOLINAO - 9:00 AM</div>

                    <p>Dumating kami sa location.</p>

                    <p>Isang lumang rest house na pag-aari ng tita ni Trina. Nasa gilid siya ng bangin, overlooking sa dagat. Luma na ang pintura, medyo creepy ang vibe, pero perfect para sa "Isolation" theme ng Static.</p>

                    <p>"Whoa," sabi ni Keanu, bumaba ng kotse. "Parang bahay ni Sadako."</p>

                    <p>"Perfect," sabi ko, nilabas ang notebook ko. "Trina, paalam ka muna sa caretaker. Cent, Keanu, tulungan niyo akong mag-check ng lighting sa loob. Lia, ikaw mag-check ng acoustics kung maingay ang hangin."</p>

                    <p>"Yes Direk," sabay-sabay nilang sagot.</p>

                    <p>Naging busy kami. Work mode.</p>

                    <p>Sinukat ko ang bawat sulok ng bahay. Chineck ko kung saan tatama ang araw kapag hapon. Nag-notes ako sa script.</p>

                    <p>Habang busy sila sa loob, lumabas ako sa terrace.</p>

                    <p>Ang ganda ng view. Dagat. Asul na asul.</p>

                    <p>Nakita ko si Lia. Nakaupo sa railing ng terrace (delikado, pero maganda ang shot). Nakatingin siya sa horizon. Ang hangin, nililipad ang buhok niya.</p>

                    <p>Lumapit ako.</p>

                    <p>"Hoy," tawag ko. "Baka mahulog ka dyan. Wala tayong budget pang-ospital."</p>

                    <p>Lumingon siya at tumawa. "Grabe siya. Ang ganda kasi ng view eh."</p>

                    <p>Tumabi ako sa kanya. Sumandal ako sa railing (sa safe side).</p>

                    <p>"Ano sa tingin mo?" tanong ko. "Pwede ba 'to sa film?"</p>

                    <p>"Oo naman," sagot niya. "Ang lungkot ng vibe ng bahay. Bagay sa kwento nung dalawang ex na bitter."</p>

                    <p>"Buti naman."</p>

                    <p>Tumahimik kami sandali. Pinakinggan namin ang hampas ng alon sa baba.</p>

                    <p>"Gio," biglang sabi niya.</p>

                    <p>"Po?"</p>

                    <p>"Bakit Multimedia Arts ang kinuha mo?"</p>

                    <p>Napatingin ako sa kanya. Random question.</p>

                    <p>"Ha? Bakit mo natanong?"</p>

                    <p>"Wala lang," nagkibit-balikat siya. "Ang galing mo kasi eh. Yung vision mo, yung pagiging OC mo. Parang... born for this ka."</p>

                    <p><strong>Born for this.</strong></p>

                    <p>Kung alam lang niya na sa future, gusto ko nang sukuan ang course na 'to dahil sa burnout.</p>

                    <p>"Ewan," sagot ko. "Mahilig lang siguro ako manood ng tao. Gusto kong i-capture yung mga moments na hindi napapansin ng iba."</p>

                    <p>Tumingin ako sa kanya. "Ikaw? Bakit ka nag-Multimedia?"</p>

                    <p>Sa Original Timeline, never ko siyang tinanong nito. Ang alam ko lang, magkaklase kami. Ang assumption ko, gusto niya maging artist o designer.</p>

                    <p>Huminga siya nang malalim. Tumingin siya sa dagat.</p>

                    <p>"Sa totoo lang?" sabi niya. "Hindi ko naman talaga gusto 'to."</p>

                    <p>Natigilan ako. "Ha? Anong ibig mong sabihin?"</p>

                    <p>"Ang gusto ko talaga..." bulong niya, parang nahihiyang aminin. "...maging Broadcaster. News Anchor. Yung parang si Jessica Soho o kaya si Karen Davila."</p>

                    <p><strong>News Anchor.</strong></p>

                    <p>Bigla kong naalala yung future. Yung engagement video. Yung trabaho niya noon... Marketing Head sa isang corporate firm. Malayo sa News Anchor.</p>

                    <p>"O, bakit hindi mo tinuloy?" tanong ko. "Mass Comm dapat kinuha mo."</p>

                    <p>"Ayaw ni Papa," simpleng sagot niya. Walang drama, pero ramdam mo yung bigat. "Sabi niya, walang pera dun. Mapapahamak lang daw ako sa field. Mas okay daw sa Multimedia, pwedeng corporate. Pwedeng graphic artist. Safe."</p>

                    <p><strong>Safe.</strong></p>

                    <p>Yung salitang paborito ng lahat pero pumapatay ng pangarap.</p>

                    <p>"Kaya eto," tawa niya nang mapait. "Nag-eedit ng video. Nag-dedesign ng logo. Pwede na rin. At least creative pa rin."</p>

                    <p>Tumingin siya sa akin. Ang mata niya, may lungkot na tinatago sa likod ng ngiti.</p>

                    <p>"Kaya siguro gusto ko yung role sa Static," sabi niya. "Kasi dun sa script... yung babae, matapang. Sinabi niya lahat ng gusto niyang sabihin. Hindi siya nagpatali sa 'Safe'."</p>

                    <p>Natahimik ako.</p>

                    <p>Sa loob ng walong taon, akala ko kilala ko na siya. Akala ko siya yung "Happy-Go-Lucky Muse" na walang problema. Yun pala, may pangarap siyang binaon sa limot para lang sundin ang tatay niya.</p>

                    <p>Kaya pala ang galing niyang magtago ng feelings. Sanay siyang mag-perform. Sanay siyang maging kung anong gusto ng iba na maging siya.</p>

                    <p>"Lia," sabi ko.</p>

                    <p>Tumingin siya sa akin.</p>

                    <p>"Baguhin natin yung script," sabi ko.</p>

                    <p>"Ha? Bakit? Ang ganda na nun ah!"</p>

                    <p>"Hindi," iling ko. "Dagdagan natin ng konti."</p>

                    <p>Nilabas ko ang notebook ko.</p>

                    <p>"Yung character ng babae," sabi ko, nagsusulat. "Gawin nating Frustrated Journalist. Kaya sila naghiwalay ng lalaki, kasi pinipigilan siya nito sa pangarap niya. Gusto ng lalaki ng 'Safe' life, pero gusto ng babae ng 'Adventure'."</p>

                    <p>Nanlaki ang mata ni Lia. "Gio..."</p>

                    <p>"Mas okay 'yun diba?" tanong ko. "Mas may hugot. Mas... totoo."</p>

                    <p>Tinitigan niya ako. Matagal.</p>

                    <p>Tapos, dahan-dahan siyang ngumiti. Yung ngiting abot sa mata. Yung ngiting nagsasabing: <em>Naintindihan mo ako.</em></p>

                    <p>"Oo," bulong niya. "Mas okay 'yun. Sobra."</p>

                    <p>"Sige," sabi ko, sinara ang notebook. "Yun ang gagawin natin. Sa film na 'to, Lia... magiging matapang ka. Kahit sa fiction man lang."</p>

                    <p>Tumango siya. "Salamat, Direk."</p>

                    <p>Biglang bumukas ang pinto ng terrace.</p>

                    <p>"HOY!" sigaw ni Keanu. "Kain na daw! May lechon manok!"</p>

                    <p>"Andyan na!" sigaw ni Lia pabalik.</p>

                    <p>Tumalon siya mula sa railing. Muntik na siyang matalisod, pero nasalo ko ang braso niya.</p>

                    <p>"Ingat," sabi ko.</p>

                    <p>"Thanks," sabi niya. Hindi siya bumitaw agad. "Tara na? Gutom na ako."</p>

                    <p>"Mauna ka na," sabi ko. "Ayusin ko lang notes ko."</p>

                    <p>Tumakbo siya papasok.</p>

                    <p>Naiwan ako sa terrace. Ang hangin ng dagat, malamig.</p>

                    <p>Tumingin ako sa notebook ko.</p>

                    <div class="notebook-page">
                        <div class="notebook-body">
                            <strong>Character Note:</strong> Female Lead<br>
                            <strong>Name:</strong> Elle<br>
                            <strong>Profession:</strong> Frustrated Journalist<br>
                            <strong>Motivation:</strong> To be heard.
                        </div>
                    </div>

                    <p>Sa pamamagitan ng film na 'to, bibigyan ko siya ng boses. Kung hindi man niya magawa sa totoong buhay ngayon... at least mararanasan niya sa harap ng camera ko.</p>

                    <p>First mission ng Production: Make Lia shine.</p>

                    <p>Sinara ko ang notebook at pumasok sa loob.</p>

                    <p>Gutom na rin ako. At mukhang masarap ang lechon manok.</p>
                </div>

                <div class="chapter-nav">
                    <a href="chapter11.html" class="btn-sketch secondary nav-btn">
                        &larr; Previous
                    </a>
                    <a href="#" class="btn-sketch primary nav-btn disabled">
                        Next Chapter <em> (Thursday)</em> &rarr;
                    </a>
                </div>

            </div>
        </div>
    </main>

    <footer>
        <div class="container">
            <p class="handwritten-note">&copy; 2026 Director's Cut.</p>
        </div>
    </footer>

    <script>
        document.querySelector('.mobile-menu-toggle').addEventListener('click', () => {
            document.querySelector('.nav-links').classList.toggle('active');
        });
    </script>
</body>
</html>

